---
weight: 10

---
# Een rondje seizoenen

![Rondje seizoenen](https://res.cloudinary.com/frankg/image/upload/c_lfill,h_256,w_1024/v1542404390/projects/rennen-lianne-en-Daria.jpg)

Speciaal voor de Dag van het Park 2018 organiseert Stichting Voelspriet een nieuw theatraal natuur-avontuur: Een rondje seizoenen.
Een workshop geïnspireerd op het mooie prentenboek ‘De wortelkindertjes’ van Freddie Langeler.

![Rondje seizoenen](https://res.cloudinary.com/stichtingvoelspriet/image/upload/c_lfill,h_352,w_470/v1542748367/projects/WhatsApp-Image-2018-05-19-at-12.11.21-e1527541505480.jpg)
![Rondje seizoenen](https://res.cloudinary.com/stichtingvoelspriet/image/upload/c_lfill,h_352,w_470/v1542748367/projects/WhatsApp-Image-2018-05-19-at-12.11.20.jpg)

## Wat?

Op het terrein rondom de Koppelsteede gaan we op onderzoek naar wat de natuur te bieden heeft in de verschillende seizoenen. _Hoe ziet de zomer eruit? Hoe voelt de winter? Hoe ruikt de lente? Hoe proeft de herfst?_ We gaan het allemaal ontdekken en vertalen dat naar mooie kostuums, sfeerbeelden en beweging.

## Wie?

Voor kinderen van ca 6 t/m 9 jaar. Er kunnen maximaal 15 kinderen meedoen, dus geef je snel op!

## Waar?

Stadboerderij de Koppelsteede. We verzamelen en werken grotendeels in de moestuin, achter de boomgaard. De workshop is inclusief een eindpresentatie aan ouders en iedereen die met ons meebeleven wil. Ook deze eindpresentatie is in de moestuin.

## Wanneer?

3 juni, van 13.30 tot 16.30. Ouders/begeleiders zijn om 16.15 welkom voor de eindpresentatie.

Dankzij de Dag van het park, de Koppelsteede en het initiatievenfonds van de gemeente Utrecht is deelname helemaal gratis.

Opgeven kan via deze link: [Aanmelden ‘Een rondje seizoenen’](http://eepurl.com/du9Pyf)

Tot 3 juni? Tot buiten!