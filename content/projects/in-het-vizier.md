---
weight: 30
---
# In het vizier

_Nieuwsgierig naar de verhalen over het landschap waar je je in begeeft? ‘In het vizier…’ neemt je mee op ontdekkingstocht._

_Landschappen spreken tot de verbeelding. Dichte bomenrijen worden afgewisseld met weilanden met vergezichten, daartussen oude gebouwen met nieuwe functies, bunkers, forten, een meanderende beek? Ieder gebied kent een geschiedenis. In ieder landschap liggen voetstappen. Ga je mee ontdekken?_

‘In het vizier…’ is een interactieve app voor de smartphone. In de app zie je het gebied en (via de GPS) de locatie waar jij je bevindt. Wanneer je een bijzondere plek in het vizier krijgt verschijnt op de app een vizier teken. Ga op deze locatie op zoek naar een marker, op een boom, een muur of een steen. Wanneer de marker is gevonden kun je deze scannen met je smartphone. Je activeert zo een filmpje dat op deze locatie is opgenomen. Het filmpje toont de kijker een kort verhaal geïnspireerd door deze plek. Een impressie van wat zich hier ooit heeft afgespeeld, of afgespeeld zou kunnen hebben. Aansluitend aan het filmpje zie je een link naar meer informatie.

Aan de wandelroute is een prijsvraag gekoppeld. De laatste locatie heeft nog geen filmpje. Deelnemers worden uitgedaagd zelf een filmpje te maken op/over deze locatie. In samenwerking met lokale ondernemers wordt gezocht naar een leuke prijs voor de winnaars.

## Doelstelling

Informeren en enthousiasmeren van (jong) publiek voor de natuur, landschap en cultuurhistorie.

Er wordt momenteel gekeken naar mogelijkheden om In het vizier toe te passen op verschillende gebieden. Hou deze website in de gaten voor nieuws.

## Projectteam

‘In het vizier…’ wordt ontwikkeld in samenwerking met Sarah Vermazen en Frank de Groot.

*   [Sarah Vermazen](http://sarahvermazen.com/) is regisseuse en docent en is verantwoordelijk voor de artistieke invulling van het project.
*   [Frank de Groot](http://nl.linkedin.com/in/frankdegroot/) is programmeur en ontwikkelaar van o.a. websites en app’s.
*   Stichting Voelspriet is initiator en verantwoordelijk voor zakelijke leiding & productie.