---
title: Doelstelling
weight: 60
image: WhatsApp-Image-2016-09-18-at-18.20.25
---
Peuters natuurlijk! is een avontuurlijke ontdekkingstocht die alle zintuigen prikkelt. Een natuurbeleving voor peuters met hun ouder, verzorger, opa of oma.

De ontdekkingstochten hebben de volgende uitgangspunten:

* _We werken aan zelfvertrouwen._ Met je kind over een boomstam lopen, klimmen en niet meer bang zijn voor kleine diertjes is goed voor het zelfvertrouwen.
* _We laten de dagelijkse hectiek even voor wat die is en leren echt kijken, voelen, ruiken, proeven, horen._ Veel van onze spelletjes laten jullie landen in het hier en nu, zorgen voor rust en versterken het vermogen van de peuter om te focussen op een onderwerp of spelletje.
* _We versterken de band tussen ouder en kind._ Peuters ontdekken hun omgeving door het gebruik van alle zintuigen, maar vooral ook door te imiteren. Een ouder die met zijn/haar peuter wormen gaat zoeken, is het grote voorbeeld. Aarde is niet vies en wormen kun je gewoon vasthouden?! Hoe stoer is dat!
* _We zorgen voor de natuur._ Positieve ervaringen in de natuur en de nabijheid van het voorbeeld van een ouder zijn de twee belangrijkste factoren om later goed voor de natuur te zorgen blijkt uit onderzoek. Ouders laten peuters merken hoe fijn het is om in de natuur te zijn, keuren het af als er iets in de natuur wordt stukgemaakt en doen voor hoe je met fascinatie naar de natuur kunt kijken.

_Maar bovenal zorgen we voor een hele hoop pret!_

{{< img "Heel-veel-roze" >}}
{{< img "IMG_02181" >}}
{{< img "bosdokter" >}}
{{< img "vergrootglas" >}}
